1
00:00:08,000 --> 00:00:10,000
Chúi-ke Ông-chú.

2
00:00:12,000 --> 00:00:14,000
Chin kám-siā Ellie kap Alexis

3
00:00:14,000 --> 00:00:16,000
iau-kiû kin-á-ji̍t ê kò͘-sū.

4
00:00:21,000 --> 00:00:24,000
Kó͘-chá kó͘-chá, tī chhim-soaⁿ-nâ-lāi ê chi̍t-ê ông-kok,

5
00:00:24,000 --> 00:00:27,000
tòa chi̍t-ê siàu-liân ê kong-chú.

6
00:00:27,000 --> 00:00:29,000
I chin súi koh kó͘-chui,

7
00:00:29,000 --> 00:00:33,000
thâu-mn̂g ná ji̍t-thâu hiah kng, ba̍k-chiu ná hó-thiⁿ hia chheng.

8
00:00:33,000 --> 00:00:36,000
I siōng kah-ì ê pó-mi̍h sī chi̍t-lia̍p kim-kiû,

9
00:00:36,000 --> 00:00:40,000
i chiâⁿ ài kā kiû hiat koân-koân koh kā chiap--khī--lài,

10
00:00:40,000 --> 00:00:42,000
chi̍t-pái koh chi̍t-pái, te̍k-pia̍t sī tī

11
00:00:42,000 --> 00:00:45,000
ông-kiong āu-hoe-hn̂g bóe-liu hit-ê chheng-liâng ê chúi-chéⁿ piⁿ.

12
00:00:46,000 --> 00:00:49,000
Chitkang kòe chitkang, i kā kiû hiat koân-koân,

13
00:00:49,000 --> 00:00:51,000
khoàⁿ kiû hō͘ ji̍t-thâu-kng chiò kah kng-sih-sih, chiū hoaⁿ–hí kah chhiò-hai-hai.

14
00:00:53,000 --> 00:00:56,000
Chi̍t-ê sio-jo̍ah ê ē-po͘ sî-á, i teh sńg ê sî,

15
00:00:56,000 --> 00:00:58,000
kiû sòa ùi i ê chhiú phah-ka-la̍uh,

16
00:00:58,000 --> 00:01:01,000
tōaⁿ--khì chúi-chéⁿ-piⁿ,

17
00:01:01,000 --> 00:01:04,000
Tôm chi̍t-siaⁿ, kiû sòa lak-lo̍h-khì chúi-té, chéⁿ-chúi phùn--chhut-lâi.

18
00:01:05,000 --> 00:01:07,000
Chit-ê chúi-chéⁿ chin chhim,

19
00:01:07,000 --> 00:01:11,000
m̄-koán i án-choáⁿ àⁿ-lo̍h-khì khoàⁿ, lóng khoàⁿ-bô té.

20
00:01:13,000 --> 00:01:16,000
Ah, góa chit lia̍p súi ê kim-kiû.

21
00:01:16,000 --> 00:01:18,000
Nā siáng ē-tàng ka khioh-tńg--lâi,

22
00:01:18,000 --> 00:01:21,000
góa sím-mi̍h lóng ē-tàng hō͘ i.

23
00:01:29,000 --> 00:01:31,000
Kong-chú ah, lí án–chóaⁿ khàu kah án-ne?

24
00:01:32,000 --> 00:01:35,000
Sī góa ê kim-kiû, i lak-lo̍h-khì chúi-chéⁿ lāi-té ah,

25
00:01:35,000 --> 00:01:38,000
góa éng-oán khoàⁿ-bōe-tio̍h i ah.

26
00:01:41,000 --> 00:01:43,000
Góa ē-sái kā kiû khioh--chhut-lâi,

27
00:01:43,000 --> 00:01:45,000
m̄-koh lí beh iōng sím-mi̍h kap góa kau-oāⁿ?

28
00:01:47,000 --> 00:01:51,000
Oh, chhin-ài ê chúi-ke, góa beh sàng lí chu-pó, chin-chu,

29
00:01:51,000 --> 00:01:54,000
liân góa tì ê kim-ông–koan mā sàng hō͘ lí.

30
00:01:56,000 --> 00:01:59,000
Góa bô ài lí ê kim gûn chu pó.

31
00:01:59,000 --> 00:02:03,000
M̄-koh nā lí goān-ì hō͘ góa kap lí chò-pōaⁿ,

32
00:02:03,000 --> 00:02:05,000
kap lí chò–hóe chē-toh,

33
00:02:05,000 --> 00:02:08,000
chia̍h lí oáⁿ-lāi ê mi̍h, lim lí poe-á-lāi ê mi̍h,

34
00:02:08,000 --> 00:02:11,000
koh khùn tī lí ê bîn-chhn̂g-téng,

35
00:02:11,000 --> 00:02:14,000
góa chiū chhàng-lo̍h-khì chúi-té kā lí ê kiû khioh--chhut-lâi.

36
00:02:14,000 --> 00:02:17,000
Kong-chú siūⁿ-tio̍h to̍h kiaⁿ kah, hoân-ló kah.

37
00:02:17,000 --> 00:02:21,000
Chi̍t-chiah liâm-thi-thi, sin–khu siûⁿ-siûⁿ ê chúi-ke tī góa ê toh-téng, tī góa ê chím-thâu-téng?

38
00:02:21,000 --> 00:02:25,000
Bô-khó-lêng! M̄-koh i si̍t-chāi chiok siūⁿ-beh kā i ê kiû khioh--chhut-lâi, chiū kóaⁿ-kín kóng...

39
00:02:25,000 --> 00:02:26,000
Hó, hó.

40
00:02:28,000 --> 00:02:31,000
Góa èng–ún lí, lí beh sím-mi̍h lóng hó.

41
00:02:31,000 --> 00:02:34,000
M̄-koh kong-chú kin-pún to̍h bô siūⁿ-beh siú-sìn-iōng.

42
00:02:35,000 --> 00:02:38,000
Chúi-ke liâm–piⁿ to̍h chhàng-lo̍h chúi-lāi.

43
00:02:38,000 --> 00:02:42,000
Bô-gōa-kú i chiū tńg--lâi, kā kim-kiû sak--chhut-lâi.

44
00:02:42,000 --> 00:02:44,000
Kong-chú the̍h-tio̍h kiû, hoaⁿ-hí kah, 

45
00:02:44,000 --> 00:02:48,000
sím-mi̍h mā bô siūⁿ, sûi–sî chiū cháu tńg-khì ông-kiong.

46
00:02:48,000 --> 00:02:50,000
Tán-leh, Kong-chú! Chhōa góa chò-hóe khì,

47
00:02:50,000 --> 00:02:52,000
chhin-chhiūⁿ lí èng–ún--ê.

48
00:02:53,000 --> 00:02:56,000
Góa ê kiû, góa khó-ài ê kiû.

49
00:03:03,000 --> 00:03:06,000
Hit-mî àm-sî, ông-sek kui-ke-hóe teh chia̍h-pn̄g ê sî,

50
00:03:06,000 --> 00:03:09,000
ū lâng teh khà tōa-thiaⁿ ê mn̂g.

51
00:03:14,000 --> 00:03:16,000
Kong-chú kiâⁿ khì khui-mn̂g,

52
00:03:16,000 --> 00:03:20,000
khoàⁿ-tio̍h Chúi-ke chē tī mn̂g-kha-kháu.

53
00:03:21,000 --> 00:03:23,000
Kong-chú, khui-mn̂g!

54
00:03:23,000 --> 00:03:26,000
Lí bē-kì-tit tī chúi-chéⁿ piⁿ kap góa ê iok-sok hoⁿh?

55
00:03:26,000 --> 00:03:29,000
Hō͘ góa chē tī lí ê sin-khu-piⁿ, chia̍h lí pôaⁿ-á lāi-té ê mi̍h.

56
00:03:29,000 --> 00:03:31,000
Kong-chú kiaⁿ kah bīn-sek chheⁿ-sún-sún,

57
00:03:31,000 --> 00:03:33,000
kóaⁿ-kín kā mn̂g koaiⁿ--khí-lâi.

58
00:03:34,000 --> 00:03:35,000
Góa ê cha-bó͘-kiáⁿ, sī hoat-seng sím-mi̍h tāi-chì?

59
00:03:35,000 --> 00:03:37,000
Gōa-kháu ū chi̍t-chiah Chúi-ke,

60
00:03:37,000 --> 00:03:40,000
i kóng góa bat èng-ún i ē-tàng kap góa chò-hóe chia̍h-pn̄g,

61
00:03:40,000 --> 00:03:42,000
m̄-koh góa bô-ài i tī-chia.

62
00:03:43,000 --> 00:03:46,000
Kong-chú to̍h-ài siú-sìn-iōng, tùi Chúi-ke mā-sī siâng-khoán.

63
00:03:47,000 --> 00:03:48,000
Chhōa i ji̍p--lâi.

64
00:03:52,000 --> 00:03:55,000
Kong-chú chin bián-kióng kiâⁿ khì khui-mn̂g.

65
00:03:55,000 --> 00:04:00,000
Chúi-ke tī thô͘-kha thiàu, thiàu khì  pn̄g-toh-téng, kóng:

66
00:04:00,000 --> 00:04:01,000
Kā góa mo͘h khì lí ê sin-khu-piⁿ.

67
00:04:02,000 --> 00:04:04,000
I chin m̄-kam-goān, m̄-koh mā sī chiàu-chò.

68
00:04:07,000 --> 00:04:10,000
I chē tī kong-chú ê sin-khu-piⁿ, iau-kiû kóng,

69
00:04:10,000 --> 00:04:13,000
'Taⁿ kā lí ê pôaⁿ-á sak óa--lâi, hō͘ góa thang kap lí chò-hóe chia̍h.'

70
00:04:14,000 --> 00:04:18,000
I kā pôaⁿ-á sak--kòe-khì, Chúi-ke chiū tōa-chhùi chia̍h kong-chú ê mi̍h-kiāⁿ.

71
00:04:18,000 --> 00:04:22,000
I lim kong-chú poe-á lāi ê mi̍h, koh kā toh-á-kin tih-kah tâm-tâm.

72
00:04:22,000 --> 00:04:25,000
Kong-chú kám-kak chin giám,

73
00:04:25,000 --> 00:04:29,000
m̄-koh kok-ông kan-na giâm-siok teh tìm-thâu, khoàⁿ kong-chú siú i ê iok-sok.

74
00:04:29,000 --> 00:04:31,000
Góa siān ah.

75
00:04:31,000 --> 00:04:36,000
Chhōa góa khì lí ê pâng-king, góa siūⁿ-beh khùn tī lí ê bîn-chhn̂g-téng.

76
00:04:37,000 --> 00:04:42,000
A-pa, góa kám tio̍h-ài hō͘ chit-ê thái-ko mi̍h khùn tī góa ê sin-khu-piⁿ?

77
00:04:43,000 --> 00:04:47,000
Kong-chú to̍h-ài siú-sìn-iōng, tùi Chúi-ke mā-sī siâng-khoán.

78
00:04:52,000 --> 00:04:56,000
Kong-chú sim-chêng chin tîm-tāng, kā Chúi-ke mo͘h khí-lì lâu--téng,

79
00:04:56,000 --> 00:05:00,000
Kā chúi-ke hē tī bîn-chhn̂g-piⁿ ê í-tiām-téng, liáu-āu chiū khì tò-lo̍h-khì.

80
00:05:11,000 --> 00:05:13,000
Góa tī ē-kha chin ko͘-toaⁿ.

81
00:05:13,000 --> 00:05:17,000
Kong-chú, khùn chìn-chêng kā góa chim chi̍t-ē, chhin-chhiūⁿ tùi-thāi pêng-iú án-ne.

82
00:05:18,000 --> 00:05:21,000
Kong-chú kiaⁿ kah kui-sin-khu teh chhoah. Chim chi̍t-chiah Chúi-ke? Bô-khó-lêng!

83
00:05:21,000 --> 00:05:29,000
M̄-koh i a-pa kóng ê oē koh tī i hīⁿ-á-piⁿ teh kóng: Lí chiū-sī ài siú iok-sok.

84
00:05:35,000 --> 00:05:39,000
I ba̍k-chiu kheh-tiâu-tiâu, kóaⁿ-kín àⁿ--lo̍h-khì,

85
00:05:39,000 --> 00:05:43,000
kā i ê chhùi-tûn tah tī i léng-léng  sip-sip ê phôe-hu.

86
00:05:46,000 --> 00:05:48,000
Tī hit-ê sî-chūn, Chúi-ke chiū bô-khì-ah.

87
00:05:51,000 --> 00:05:53,000
Ah tī goân-lâi ê só͘-chāi, khiā chi̍t-ê siàu-liân ê ông-chú,

88
00:05:53,000 --> 00:05:56,000
i ê ba̍k-chiu chin un-jiû koh kim-sih-sih.

89
00:06:03,000 --> 00:06:04,000
Lí sī siáⁿ-lâng?

90
00:06:09,000 --> 00:06:12,000
Góa sī chi̍t-ê ông-chú, hō͘ chi̍t-ê pháiⁿ-sim ê ang-î-pô si-hoat.

91
00:06:12,000 --> 00:06:15,000
Ná ū kong-chú siú i ê iok-sok, chim góa chi̍t-ē,

92
00:06:15,000 --> 00:06:17,000
chiah ē-sái phòa-kái chit-ê hoat-su̍t .

93
00:06:18,000 --> 00:06:20,000
Lí hō͘ góa tit-tio̍h thâu-pang.

94
00:06:20,000 --> 00:06:22,000
Lí goān-ì kah góa tńg-khì góa ê ông-kok, chò góa ê ông-hō͘--bô?

95
00:06:23,000 --> 00:06:24,000
Hó, góa goān-ì.

96
00:06:28,000 --> 00:06:31,000
Keh-tńg-kang, ū chi̍t-tâi bé-chhia tùi ông-chú ê ông-kok sái--lâi.

97
00:06:33,000 --> 00:06:36,000
Sái bé-chhia--ê sī tiong-sim ê iông-po̍k, Thih-sim Heinrich.

98
00:06:36,000 --> 00:06:39,000
I ê sim-chōng bat iōng saⁿ-tiâu thih-kho͘ kho͘--khí-lâi,

99
00:06:39,000 --> 00:06:42,000
khióng-kiaⁿ i ê chú-jîn hō͘-lâng si-hoat ê sî, sim-chōng ē phòa-li̍h.

100
00:06:47,000 --> 00:06:50,000
Góa ê gín-á, pêng-an khì--lah, éng-oán ài ē-kì-tit siú lí ê iok-sok.

101
00:07:03,000 --> 00:07:11,000
Kong-chú chin hoaⁿ-hí, lī-khui i a-pa ê ông-kok.

102
00:07:19,000 --> 00:07:20,000
Hit-ê sī sím-mi̍h siaⁿ?

103
00:07:21,000 --> 00:07:25,000
Sī Heinrich. I ê sim hoaⁿ-hí kah,

104
00:07:25,000 --> 00:07:29,000
kho͘ tī i sim-chōng ê thih-kho͘ lóng khui--khì ah.

105
00:07:33,000 --> 00:07:37,000
Ông-chú kap kong-chú chò-hóe sái-chhia lī-khui, khì i ê ông-kok,

106
00:07:37,000 --> 00:07:41,000
tī-hia in kiat-hun, kòe-tio̍h hēng-hok khoài-lo̍k ê ji̍t-chí.