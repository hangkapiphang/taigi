{
  "video": "https://www.youtube.com/watch?v=gWghRYua6OI",
  "subtitle": "1\n00:00:00,000 --> 00:00:05,000\nBē Hoan-á-hóe ê Ko͘-niû-á\n\n2\n00:00:05,000 --> 00:00:07,000\nGóa sī lí ê Tâi-gí Hōng-sàng-thâu.\n\n3\n00:00:07,000 --> 00:00:13,000\nLán kin-á beh kóng ê kò͘-sū sī \"Bē Hoan-á-hóe ê Ko͘-niû-á\".\n\n4\n00:00:13,000 --> 00:00:17,000\nChit ê kò͘-sū sī chin te̍k-pia̍t, tān-sī neh, mā sió-khoá pi-siong.\n\n5\n00:00:17,000 --> 00:00:22,000\nKá-sú lí bô thiaⁿ-kòe ê ōe, lán to̍h chò-hóe kín lâi thiaⁿ pah.\n\n6\n00:00:28,000 --> 00:00:33,000\nChiok kú chiok kú í-chêng, tī chi̍t ê chiok koâⁿ, chiok koâⁿ ê tang-thiⁿ.\n\n7\n00:00:33,000 --> 00:00:36,500\nChe seh sī it-ti̍t lo̍h, hong sī it-ti̍t chhoe,\n\n8\n00:00:36,500 --> 00:00:39,000\nke-á-lō͘ sī léng-léng-chheng-chheng.\n\n9\n00:00:40,000 --> 00:00:45,000\nTō tī chit sî-chūn, tī ke-á-kak, ū chi̍t ê chiok khó-liân ê cha-bó͘-gín-á.\n\n10\n00:00:45,000 --> 00:00:48,000\nI chhiú--ni̍h the̍h-tio̍h chi̍t ná ê hoan-á-hóe.\n\n11\n00:00:48,000 --> 00:00:51,500\nTī chiah léng ê thiⁿ-khì lāi-té,\n\n12\n00:00:51,500 --> 00:00:54,000\ni mā bô tì bō-á, mā bô chhēng gōa-thò.\n\n13\n00:00:54,000 --> 00:00:59,000\nSīm-chì, liân ê-á lóng bô chhēng, khiā tī lō͘-piⁿ, koâⁿ kah beh sí.\n\n14\n00:00:59,000 --> 00:01:03,000\nTān-sī, i mā sī chiok jīn-chin--ê, siūⁿ-beh kā hoan-á-hóe bē--tiāu.\n\n15\n00:01:03,000 --> 00:01:06,500\nIn-ūi i chai-iáⁿ, ká-sú bô kā hoan-á-hóe lóng-chóng bē--tiāu,\n\n16\n00:01:06,500 --> 00:01:10,000\nin lāu-pē ē siū-khì.\n\n17\n00:01:10,000 --> 00:01:14,000\nJî-chhiáⁿ, bô bē liáu, in lāu-pē mā bē hō͘ i tńg--khì.\n\n18\n00:01:14,000 --> 00:01:18,000\nSó͘-í i tō hiòng múi chi̍t ê keng-kòe ê lâng thui-siau i ê hoan-á-hóe.\n\n19\n00:01:18,000 --> 00:01:22,000\n\"Hoan-á-hóe, hoan-á-hóe o͘h, lí kám beh bé hoan-á-hóe?\"\n\n20\n00:01:22,000 --> 00:01:25,000\nTiō sǹg i chiok kut-la̍t teh thui-siau,\n\n21\n00:01:25,000 --> 00:01:28,000\ntān-sī keng-kòe ê lâng, lóng bô thêng--lo̍h-lâi kā i bé hoan-á-hóe.\n\n22\n00:01:29,000 --> 00:01:32,500\nSî-kan lú lâi lú oàⁿ, chit ê cha-bó͘-gín-á,\n\n23\n00:01:32,500 --> 00:01:36,000\npak-tó͘ hui-siông ê iau, sin-khu kám-kak hui-siông ê koâⁿ.\n\n24\n00:01:36,000 --> 00:01:42,000\nI mā sī m̄-káⁿ tńg-khì chhù-lāi, in-ūi i kiaⁿ in lāu-pē ē kā mē, ē kā phah.\n\n25\n00:01:42,000 --> 00:01:48,000\nSiōng-bóe, i chin-chiàⁿ tòng-bē-tiâu ah, só͘-í i tō bih tī piah-kak, khai-sí tiám hoan-á-hóe.\n\n26\n00:01:49,000 --> 00:01:52,000\nTē-it ki hoan-á-hóe tiám--khí-lâi,\n\n27\n00:01:52,000 --> 00:01:55,000\ni tō khòaⁿ-tio̍h chi̍t lô, chiok un-loán ê hoe-lô.\n\n28\n00:01:55,000 --> 00:02:00,000\nTān-sī chiok kín--ê, hoan-á-hóe sit--khì liáu-āu, lô-á tō bô--khì ah.\n\n29\n00:02:00,000 --> 00:02:03,000\nSòa--lo̍h i tō tiám-khí tē-jī ki hoan-á-hóe.\n\n30\n00:02:03,000 --> 00:02:06,000\nChit pái i khòaⁿ-tio̍h chi̍t tiuⁿ chiok tōa ê toh-á.\n\n31\n00:02:06,000 --> 00:02:11,000\nToh-téng ū phang-kòng-kòng ê hang-ke, koh ū chiok tōa tè ê bah.\n\n32\n00:02:11,000 --> 00:02:15,000\nJî-chhiáⁿ, koh ū kî-tha chin chē ê hó-liāu.\n\n33\n00:02:15,000 --> 00:02:20,000\nTān-sī kâng-khoán, chit ki hoan-á-hóe sio--liáu, it-chhè lóng siau-sit--khì ah.\n\n34\n00:02:20,000 --> 00:02:23,500\nTē-saⁿ ki hoan-á-hóe tiám--lo̍h,\n\n35\n00:02:23,500 --> 00:02:27,000\nhóe-kng lāi-té chhut-hiān chi̍t châng chiok tōa chiok tōa ê Sèng-tàn-chhiū.\n\n36\n00:02:27,000 --> 00:02:32,000\nSèng-tàn-chhiū thâu-téng ê tiān-hóe sī siám-siám-sih-sih, hui-siông ê súi.\n\n37\n00:02:32,000 --> 00:02:34,500\nTān-sī hóe chi̍t hoa--khì liáu-āu,\n\n38\n00:02:34,500 --> 00:02:37,000\nhia-ê tiān-hóe tō pe-siōng-thiⁿ, piàn-chò chi̍t lia̍p chi̍t lia̍p ê chhiⁿ.\n\n39\n00:02:38,000 --> 00:02:42,000\nSiōng-bóe hoan-á-hóe tiám--khí-lâi ê sî-chūn, sī khòaⁿ-tio̍h i siōng ài ê A-má.\n\n40\n00:02:43,000 --> 00:02:47,000\nA-má phah-khui siang-chhiú, ná chhiò, ná kiò i kín lâi.\n\n41\n00:02:47,000 --> 00:02:50,500\nChit ê cha-bó͘-gín-á in-ūi kiaⁿ A-má siau-sit--khì,\n\n42\n00:02:50,500 --> 00:02:53,500\nsó͘-í hoan-á-hóe sī chi̍t ki koh chi̍t ki ê tiám--lo̍h,\n\n43\n00:02:53,500 --> 00:02:56,000\nkā chhun ê hoan-á-hóe lóng-chóng tiám--liáu.\n\n44\n00:02:56,000 --> 00:02:59,000\nTō tī chiah-ê hoan-á-hóe ê hóe-kng ē-kha,\n\n45\n00:02:59,000 --> 00:03:02,000\nA-má kā i lam-tiâu-tiâu, chhoā i chòe-hóe pe-siōng-thiⁿ,\n\n46\n00:03:02,000 --> 00:03:05,000\nkhì chi̍t ê bô thiàⁿ bô pīⁿ ê só͘-chāi.\n\n47\n00:03:06,000 --> 00:03:09,500\nTē-jī kang thàu-chá,\n\n48\n00:03:09,500 --> 00:03:13,000\nlō͘-piⁿ ê lâng hoat-hiān-tio̍h chit ê cha-bó͘-gín-á khû--teh piah-piⁿ, chi̍t tāng mā bē tāng.\n\n49\n00:03:13,000 --> 00:03:16,000\nI chhiú--ni̍h the̍h ê lóng sī í-keng sio--liáu ê hoan-á-hóe,\n\n50\n00:03:16,000 --> 00:03:19,000\ntān-sī i ê bīn-iông khòaⁿ--khí-lâi hui-siông ê hoaⁿ-hí.\n\n51\n00:03:19,000 --> 00:03:22,000\nNá-chhiūⁿ sī teh chò chi̍t ê chiok hó ê bī-bāng.\n\n52\n00:03:22,000 --> 00:03:26,000\nSui-jiân i khì hō͘ lâng hoat-hiān ê sî-chūn í-keng kòe-óng ah,\n\n53\n00:03:26,000 --> 00:03:29,500\ntān-sī i ê lêng-hûn í-keng kap A-má chhiú khan chhiú,\n\n54\n00:03:29,500 --> 00:03:33,000\nkhì chi̍t ê éng-oán lóng chiok un-loán, éng-oán lóng chiok khoài-lo̍k ê só͘-chāi.\n\n55\n00:03:33,000 --> 00:03:39,000\nKok-ūi thiaⁿ-chiòng, kin-á ê kò͘-sū kóng kah chia, lí kám ē kám-kak ū chi̍t-koá sim-sng-sng?\n\n56\n00:03:40,000 --> 00:03:44,000\nTâi-gí Sió Kàu-sek.\n\n57\n00:03:44,000 --> 00:03:50,000\nKin-á Tâi-gí Sió Kàu-sek, tē-it ê beh kap tāi-ke kóng--ê sī, \"Hoan-á-hóe\".\n\n58\n00:03:50,000 --> 00:03:53,000\n\"Hoan-á-hóe\", tō sī lán kóng ê huǒchái.\n\n59\n00:03:53,000 --> 00:03:56,000\nNā lán chit-má siông ēng ê dǎhuǒjī beh án-chóaⁿ kóng neh?\n\n60\n00:03:56,000 --> 00:04:00,000\nThong-siông lán ē kóng \"lài-tà\", tān-sī ah, ài chù-ì,\n\n61\n00:04:00,000 --> 00:04:04,000\nchit ê \"lài-tà\" kî-si̍t sī Ji̍t-bûn, nā Tâi-gí chí-sī iân-iōng i jî-í.\n\n62\n00:04:05,000 --> 00:04:10,000\nChit-má ê lâng lóng bô teh ēng hoan-á-hóe ah, lóng-chóng sī ēng \"lài-tà\" teh tiám-hóe.\n\n63\n00:04:11,000 --> 00:04:14,000\nÌ-sù sī kóng ah, xiànzài yǐjīng méiyǒu rén zài yòng huǒchái le,\n\n64\n00:04:14,000 --> 00:04:18,000\ndōu yǐjīng gǎi yòng dǎhuǒjī zài diǎnhuǒ.\n\n65\n00:04:18,000 --> 00:04:21,500\nÍ-siōng to̍h sī kin-á só͘-ū ê loē-iông,\n\n66\n00:04:21,500 --> 00:04:25,000\nǹg-bāng tāi-ke ē kah-ì, lán hā-chhù kiàn.",
  "mask": {
    "h": "19",
    "w": "100",
    "b": "82",
    "l": "0"
  },
  "settings": {
    "anchor": "top",
    "offset": "5",
    "scale": 1
  }
}